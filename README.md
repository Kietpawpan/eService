# eService
การออกแบบและพัฒนาบริการดิจิทัล

## หลักการและเหตุผล
กฎหมายใหม่หลายฉบับกำหนดให้หน่วยงานของรัฐต้องให้บริการประชาชนผ่านช่องทางอิเล็กทรอนิกส์ เพื่อให้ประชาชนสามารถเข้าถึงบริการภาครัฐได้อย่างสะดวก รวดเร็ว ง่ายดาย และประหยัดมากขึ้น หน่วยงานของรัฐจึงต้องจัดให้มีบริการดังกล่าว โดยการประยุกต์ใช้เทคโนโลยีที่เหมาะสม อาจมีการให้บริการผ่านสื่อสังคมออนไลน์ ซึ่งส่วนใหญ่เป็นแอพลิเคชันที่ถูกควบคุมดูแลโดยบริษัทเอกชนที่คนต่างด้าวเป็นเจ้าของหรือผู้ถือหุ้นใหญ่ และอาจเข้าถึงข้อมูลส่วนบุคคลของประชาชนผู้รับบริการโดยที่หน่วยงานของรัฐไม่อาจตรวจสอบได้

เพื่อป้องกันเหตุละเมิดต่อข้อมูลส่วนบุคคลของประชาชนผู้รับบริการ และเพิ่มความคล่องตัวในการพัฒนาบริการดิจิทัล ศบร.ทส. จึงดำเนินการพัฒนาระบบบริการขึ้นใหม่ โดยใช้ทรัพยากรคอมพิวเตอร์และบุคลากรของหน่วยงานที่มีอยู่ ให้เกิดประโยชน์อย่างคุ้มค่า โดยการพัฒนา web application บนเครื่อง server ที่มีอยู่แล้ว เริ่มจากงานบริการที่ไม่ซับซ้อน มีประชาชนใช้บริการบ่อย และเป็นภาคกิจของหน่วยงานของรัฐทุกแห่ง คือ งานรับคำขอข้อมูลข่าวสารของราชการ ตามมาตรา 11 แห่งพระราชบัญญัติข้อมูลข่าวสารของราชการ พ.ศ. 2540

## วัตถุประสงค์
1. เพื่อพัฒนาระบบรับคำขอข้อมูลข่าวสารของราชการ สำหรับทุกหน่วยงานในสังกัดกระทรวงทรัพยากรธรรมชาติและสิ่งแวดล้อม แบบเบ็ดเสร็จ ณ จุดเดียว
2. เพื่อซักซ้อมแนวทางปฏิบัติในการรับคำขอข้อมูลข่าวสารผ่านระบบดังกล่าว ให้แก่ทุกหน่วยงานในสังกัดฯ

## วัสดุอุปกรณ์และวิธีการ
1. อุปกรณ์คอมพิวเตอร์
   - เครื่องคอมพิวเตอร์ PC เท่ากับจำนวนหน่วยงาน
   - เครือข่ายและสัญญานอินเตอร์เน็ต
   - โปรแกรมคอมพิวเตอร์สำเร็จรูปสำหรับการเขียนโปรแกรม
   - โปรแกรมเว็บบราวเซอร์
   - ระบบจดหมายอิเล็กทรอนิกส์ของรัฐ
   - ระบบโทรศัพท์สำนักงาน
3. องค์ความรู้
   - ภาษา PHP/HTML/CSS/javascript
   - กฎหมาย IOA/PDPA/DSA/GEA
5. บุคลากร
   - นักออกแบบบริการภาครัฐ
   - นักเขียนโปรแกรม
   - เจ้าหน้าที่ผู้ประสานงาน
   - เจ้าหน้าที่สารบรรณ

## ทบทวนวรรณกกรรม
หลักการพัฒนาโปรแกรมคอมพิวเตอร์
1. UI ระบบหน้าบ้าน ทำงานบนอุปกรณ์ของลูกค้า คือ หน้าเว็บ HTML ฝังรหัส PHP ทำหน้าที่ให้ รับ และส่งข้อมูลไปยังระบบหลังบ้าน 
2. ระบบหลังบ้าน ทำงานบน server ของหน่วยงาน ทำหน้าที่เก็บรวมรวม ประมวลผล และส่งกลับข้อมูลไปยังระบบหน้าบ้าน

พัฒนาได้ดังนี้
1. UI เป็นไฟล์ index.html
2. Backend เป็นไฟล์ eRequest.php
3. เก็บข้อมูลใน log.php



